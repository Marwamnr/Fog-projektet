<!DOCTYPE html>
<html lang="da">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Fortrydelsesret og returnering</title>
  <style>
    /* Tilføj eventuelle CSS-stilarter her */
  </style>
</head>
<body>

<div>
  <button onclick="window.location.href='/'">Tilbage til forsiden</button>
</div>

<header>
  <h1>Fortrydelsesret og returnering</h1>
</header>

<section id="withdrawal">
  <h2>Fortrydelsesret</h2>
  <p>Fortrydelsesretten er en af dine centrale rettigheder som forbruger, når du handler på nettet. At du har fortrydelsesret vil kort fortalt sige, at du har mulighed for at fortryde dit køb i 30 dage fra den dag, du modtager varen.</p>
  <p>Hvis du har bestilt flere forskellige varer i én ordre, men de leveres enkeltvist, løber fristen fra den dag, hvor du modtager den sidste vare.</p>
  <p>Fristen indebærer, at du har 30 dage fra modtagelsen til at give os besked om, at du vil fortryde dit køb. Du kan sende en mail til <a href="mailto:webshop@johannesfog.dk">webshop@johannesfog.dk</a> eller benytte standardfortrydelsesformularen, som er medsendt din ordrekvittering eller kan hentes ved at klikke <a href="#">her</a>.</p>
  <p>NB! Du kan ikke fortryde købet ved at nægte at modtage varen uden samtidig at give Johannes Fog besked.</p>
</section>

<section id="partial-withdrawal">
  <h2>Fortrydelse af en del af købet</h2>
  <p>Hvis du har købt flere varer hos os, har du mulighed for at sende én eller flere varer retur, selvom de er købt i én ordre. Bemærk, at du ikke får fragtomkostningerne retur, hvis du fortryder en del af dit køb.</p>
</section>

<section id="condition-of-goods">
  <h2>Vigtigt om varens stand ved fortrydelse</h2>
  <p>Fortryder du et køb, skal varen som udgangspunkt fremstå som ny ved tilbageleveringen, så varen kan sælges videre til en anden kunde. Du må dog gerne pakke varen ud og undersøge den og vurdere dens egenskaber, svarende til den mulighed du har for at forholde dig til et eksemplar af varen i en fysisk forretning.</p>
  <p>Du kan med andre ord prøve varen på samme måde, som hvis du prøvede den i en fysisk butik, men du må ikke tage den i egentlig brug.</p>
  <p>Tøj må du for eksempel gerne prøve, men du må ikke tage det på og benytte det. Hvis varen er prøvet udover, hvad der er beskrevet ovenfor, betragter vi den som brugt, hvilket betyder, at du ved fortrydelse af købet kun får en del eller intet af købsbeløbet retur, afhængig af varens handelsmæssige værdi.</p>
  <p>Du hæfter kun for eventuel forringelse af varens værdi, som skyldes anden håndtering, end hvad der er nødvendigt for at fastslå varens art, egenskaber og den måde, den fungerer på.</p>
  <p>Er varen blevet skadet, eller bærer den præg af at have været brugt, mister du ikke din fortrydelsesret af den grund, men du må forvente at skulle betale for den værdiforringelse af varen, som skyldes brug udover at have undersøgt og prøvet varen. Er varen værdiløs, er du ikke berettiget til at få dine penge tilbage. Du må derfor overveje, om du vil benytte din fortrydelsesret i den situation. Det er i første omgang sælgeren, der vurderer varens eventuelle værdiforringelse.</p>
  <p>Vi anbefaler, at du sender varen retur i den originale emballage. Hvis den originale emballage mangler, kan det muligvis medføre en værdiforringelse af varen. Du kan klage til Forbrugerklagenævnet, hvis du er uenig i vurderingen.</p>
</section>

<!-- Fortsættelse af indholdet -->

<section id="how-to-return">
  <h2>Sådan returnerer du</h2>
  <p>Når du har givet os besked om, at du vil fortryde dit køb, har du 14 dage til at sende varen tilbage til os.</p>
  <p>Visse varer kan ikke returneres med normal post. Dette gælder for: byggematerialer, byg-selv produkter og andre tunge og/eller voluminøse varer. Udgifterne til returnering af disse varer er afhængig af varens beskaffenhed og valg af transportør, men forventes højst at koste kr. 5.000,-</p>
  <p>Print og udfyld vores returseddel, som du finder <a href="#">her</a>.</p>
  <p>Send retursedlen med varen til:</p>
  <address>
    Johannes Fog Webshop<br>
    Lyshøjvej 14<br>
    3650 Ølstykke
  </address>
  <p>eller</p>
  <address>
    Fog Bolig & Design<br>
    Firskovvej 20<br>
    2800 Lyngby
  </address>
  <p>Se evt. på fakturaen, hvilken adresse du skal returnere til.</p>
  <p>Vi modtager ikke returforsendelser pr. efterkrav. Varens pris og forsendelsesomkostninger refunderes til det kort, som du har betalt med, når returvaren er modtaget.</p>
</section>

<section id="returning-pallets">
  <h2>Returnering af paller og strøer</h2>
  <p>Fakturerede paller og strøer krediteres til den returværdi, der er anført som varetekst ”Returværdi” for varenummeret på ordren. Paller og strøer, der ikke er faktureret et beløb for, krediteres ikke – uanset varetekst ”Returværdi” for varenummeret på ordren. Paller og strøer skal indleveres, eller der kan evt. aftales afhentning af Fog for kundens regning. Kun paller og strøer, der er leveret af Fog, tages retur.</p>
</section>

<section id="refund-process">
  <h2>Tilbagebetaling af købsbeløbet</h2>
  <p>Hvis du fortryder dit køb, får du dine penge tilbage. Hvis varen er værdiforringet, fratrækker vi det beløb, du hæfter for.</p>
  <p>Vi kan tilbageholde betalingen, indtil vi har modtaget varen, med mindre du sender os dokumentation for at have returneret den.</p>
  <p>Varens pris og forsendelsesomkostninger refunderes til det kort, som du har betalt med, (dog ikke ekstra leveringsomkostninger i de tilfælde, hvor du har valgt en anden leveringsform end den billigste form for standardlevering, som vi tilbyder), senest 14 dage fra den dag, hvor vi har modtaget din besked om, at du vil fortryde aftalen.</p>
  <p>Ved returnering bærer du ansvaret for forsendelsen og udgiften hertil, indtil dit køb er modtaget på vores lager.</p>
</section>

<section id="no-right-of-withdrawal">
  <h2>Ingen fortrydelsesret</h2>
  <p>Følgende aftaler kan ikke fortrydes:</p>
  <ul>
    <li>Levering af varer, som er fremstillet efter dine specifikationer eller har fået et tydeligt personligt præg.</li>
  </ul>
</section>

<section id="withdrawal-right-for-businesses">
  <h2>Fortrydelsesret - virksomheder</h2>
  <p>Ved salg til erhvervsdrivende (B2B), er Johannes Fog A/S ikke forpligtet til at yde fortrydelsesret. Vi henviser til vores alm. salgs- og leveringsbetingelser.</p>
</section>

<footer>
  <p>Købs- og leveringsvilkår er senest opdateret 08.08.2023.</p>
</footer>

</body>
</html>
