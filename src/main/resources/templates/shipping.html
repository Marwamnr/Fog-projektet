<!DOCTYPE html>
<html lang="da">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Leveringsvilkår</title>
</head>
<body>

<div>
    <button onclick="window.location.href='/'">Tilbage til forsiden</button>
</div>

<section id="delivery-terms">
    <h2>Leveringsvilkår</h2>
    <p>Bestillinger leveres, afhængigt af ordrens sammensætning og leveringssted, med følgende leverandører:</p>
    <ul>
        <li>GLS (Pakkeshop og Erhverv) - priser fra kr. 47,00</li>
        <li>PostNord (Pakkeshop og Omdeling) - priser fra kr. 60,00</li>
        <li>Danske Fragtmænd - priser fra kr. 375,00</li>
        <li>Fog Logistik - priser fra kr. 375,00</li>
    </ul>
    <p>Udvalgte varer leveres - ved bestilling online* - fragtfrit i hele Danmark eller på Sjælland. Vilkår for fragtfrihed for disse varer er anført på de enkelte varers produktsider, hvor specifik fragt til et givet postnummer kan beregnes. Bestilles fragtfri varer sammen med ikke-fragtfri varer, vil fragt blive tillagt for de ikke-fragtfri varer. Samlet fragt for en forsendelse kan altid beregnes i indkøbskurven.</p>
    <p>* Gælder alene ved online bestilling med kortbetaling - ved andre bestillingsformer og køb på Fog konto gælder almindelige leveringsvilkår og priser.</p>
    <p>Varer afsendes så vidt muligt til den ønskede afsendelses-/leveringsdato. Der skal dog regnes med en ekspeditionstid på 2-3 hverdage, fra bestillingen er afgivet. For bestillinger på carporte, Quick-carporte og udestuer må der dog påregnes en ekspeditionstid på ca. 14 arbejdsdage fra bestillingstidspunktet. Bemærk, at trælastvarer bestilt i faste længder kan blive leveret i længder, der kræver tilskæring.</p>
</section>

<section id="piece-goods">
    <h2>Stykgods</h2>
    <p>Stykgods leveres med lastbil til brofaste øer i Danmark. Varer, der leveres med lastbil, leveres så nær brugsstedet, som lastbilen efter chaufførens skøn kan køre uden fare for at køre fast eller beskadige køretøjet eller omgivelserne. Stykgods leveres oftest på paller eller strøer, der skal bortskaffes eller returneres af kunden selv. Bemærk, at leveringen ikke omfatter indbæring på adressen. Egne vogne medbringer ikke pallevogn.</p>
    <p><strong>Særligt for Fyn og Jylland:</strong> Ved leveringer til Fyn og Jylland benyttes som hovedregel Danske Fragtmænd (DF) som transportør. DF's vogne er ikke udstyret med kran, og der ydes ikke håndaflæsning. Ved leveringen skal der kvitteres for modtagelsen - forsendelse stilles IKKE uden kvittering og evt. genudbringning vil ske for modtagers regning.</p>
    <p>Ved levering til ikke-brofaste øer betragtes fragten som dækkende for levering til nærmeste brofaste leveringssted (f.eks. havn). Levering herudover skal aftales direkte med Fog Logistik.</p>
</section>

<section id="flex-delivery">
    <h2>Flexlevering</h2>
    <p>Ved afkrydsning af Flexlevering for forsendelser med PostNord, godkender bestiller, at forsendelsen kan afleveres uden kvittering for modtagelse og at det sker for modtagers risiko.</p>
</section>

<section id="pallet-and-packaging-surcharge">
    <h2>Tillæg af paller og emballage</h2>
    <p>Visse varer tillægges pantbelagt emballage, f.eks. paller. Pris og returværdi for pantbelagt emballage er oplyst på produktsiden for de pågældende varer. Når du bestiller varer, der leveres på paller, kan du opleve, at der beregnes et større antal af paller, end leveringen i sidste ende leveres på. Vi samler leverancen på færrest mulige paller og fakturerer dig kun for det endelige antal af paller. Der kan i forbindelse med levering af ordren blive tillagt emballage ud over det, der beregnes i indkøbskurven. Denne faktureres til kr. 0,00 og krediteres ikke ved returnering til Fog, uanset om returværdi fremgår af vareteksten fra ordresystemet.</p>
    <p>Returværdi for pantbelagt emballage godtgøres ved indlevering af emballagen i en Fog forretning. Ønskes emballage afhentet på din adresse, afregnes dette separat, og dette skal aftales specifikt med Fog. Der godtgøres ikke mere emballage, end der er faktureret i forbindelse med leveringen.</p>
</section>

<footer>
    <p>Købs- og leveringsvilkår er senest opdateret 5.01.2023.</p>
</footer>

</body>
</html>
